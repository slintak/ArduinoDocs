---
layout: docs
title: Programovací jazyk
prev_section: 
next_section: 
permalink: /docs/programovaci-jazyk/
---

Mikrokontroléry a procesory, mezi které patří i Arduino, jsou stroje pracující
pouze s čísly. Dokáží čísla sčítat, násobit, ukládat do své paměti a v této
paměti různě přesunovat sem a tam. Pokud chceme, aby stroj zablikal LED,
spočítal dvě čísla a vypsal jejich vysledek na dispej nebo se připojil k
Internetu, musíme mu nějakým způsobem říct, aby ve správněm pořadí sčítal,
odčítal a přesunoval čísla po paměti. Nic víc totiž neumí. 

Programovací jazyk je prostředek, jakým komunikujeme se stroji. Tento jazyk
obsahuje prostředky, kterými zapisujeme co a kdy má stroj vykonat.
Programovacím jazykem říkáme stroji kdy má sečíst dvě čísla a co má udělat s
výsledkem. Označení *jazyk* je v tomto případě velmi přesný, protože
stejně jako jakýkoliv jiný jazyk, i tento obsahuje slova (říkáme jim
*klíčová slova*) a věty (nazýváme je *výrazy*). A stejně jako u
jiných jazyků, i tento má svoji syntaxi (jak mají vypadat slova) a sémantiku
(jak se mohou slova skládat do vět). Pokud ovládnete programovací jazyk,
ovládnete způsob, jak komunikovat se strojem. 
